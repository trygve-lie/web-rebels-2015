<div class="floor">
  <div class="inner-nrw">
<h1 class="ratherloud-heading">Web Rebels 2015 vårens vakreste eventyr!</h1>
<article>
	<p>21-22 Mai arrangeres den 4. <a href="https://webrebels.org/">Web Rebels Konferansen</a> på Vulkan i Oslo. Web Rebels er en konferanse dedikert til utvikling av webbaserte løsninger, hvor fokus er på programmering uansett hvor om det foregår i nettleseren, servern eller i native applikasjoner.</p>

	<img src="https://webrebels.org/img/classof2014.jpg" alt="Bildet er hentet fra https://webrebels.org/img/classof2014.jpg og kan fritt brukes">

	<h2>Hva er faglig kult?</h2>
	<p>Webutvikling har endret seg radikalt de siste årene med en enorm fremvekst av rammeverk og verktøy for mer effektiv utvikling. I tillegg har også språket JavaScript utviklet seg raskere enn noensinne, hvor ny teknologi lander i nettlesere med stadig økende hastighet. Årets foredragsholdere understreker dette med foredrag om ting som <a href="https://webrebels.org/speakers#larsthansen">Paralell JS</a> og <a href="https://webrebels.org/speakers#matthewpodwysocki">Reactive Extensions (RxJS)</a>.</p>
	<p>JavaScript har bredt seg til stadig flere steder og Web Rebels har alltid et sterkt fokus på NodeJS. I år har vi <a href="https://webrebels.org/speakers#mikealrogers">Mikeal Rogers</a> som er en av initiativtagerne bak Node forken <a href="http://www.iojs.no/">io.js</a>. Suz Hinton bruker JavaScript på alt fra 3D printing til roboter, mens <a href="https://www.webrebels.org/speakers#jennschiffer">Jenn Schiffer</a> har lovet å vise oss “en verden hvor delfiner kan gå”. I tillegg til veldig mange spennende gjester fra utlandet har vi også lokalt talent i form av <a href="https://www.webrebels.org/speakers#christianjohansen">Christian Johansen</a>, <a href="https://www.webrebels.org/speakers#fergusmcdowall">Fergus McDowall</a> og Knight-Mozilla <a href="https://www.webrebels.org/speakers#lindasandvik">Linda Sandvik</a>.</p>
	<p>Web Rebels har foredrag på et veldighøyt faglig nivå du sjelden kan se maken til. Målet vårt er å utvide horisonten til de som deltar og være med på å endre oppfatning i bransjen til hva som er mulig med web teknologi. Du vil aldri få noen intro foredrag hos oss, men sjansen for at du ser foredrag hvor blir sittende igjen å tenkte: "Wow, jeg har virkelig mye å lære" er rimelig stor. Vi har siden første år klart å hente blant de absolutt største bidragsyterne til vår del av programutviklingsbransjen og årets foredragsholdere er ikke noe unntak. Dette er de som er med å skape trender og endrer hverdagen for utviklere verden over.</p>

	<h2>Hvorfor er vi anderledes</h2>
	<p>Web Rebels har siden starten for fire år siden vært en liten med rundt 200 personer totalt. Vi ønsker å skape en intim og hyggelig stemning hvor du har sjansen til å komme i kontakt med både deltagere og foredragsholdere. </p>
	<p>Vi er ønsker å gjenskape atmosfæren fra lignende konferanser i utlandet og vi samarbeider aktivt med andre konferanser i utlandet gjennom å være en del av <a href="http://jsconf.com/">JSConf Family of Events</a>. Miljøet knyttet til JSConf er unikt og det viser seg gjennom at vi f.eks aktivt søker samarbeid med andre konferanser. Vi har blant annet delt utgifter med å få foredragsholdere fra USA til Europa med <a href="http://jsconfbp.com/">JSConf Budapest</a>. Det å dele og søke samarbeid med andre søker vi aktivt hvert eneste år. I fjor samarbeidet vi med <a href="http://www.boosterconf.no/">Booster Conf</a> & <a href="https://twitter.com/BergenJS">BergenJS</a> Bergen, <a href="https://twitter.com/_bartjs">Bart JS</a> i Trondheim for å gjøre en serie med <a href="http://nodeschool.io/">NodeSchool</a> events rundt om i landet.</p>
	<p>Vi ønsker å hjelpe andre å starte konferanser og derfor forsøker vi å dokumentere så mye av det vi gjør på <a href="https://github.com/webrebels/rebeladmin/wiki/">vår wiki</a> slik at andre kan la seg inspirere eller få tips. Da vi startet fikk vi mye hjelp fra andre konferanser og vi ønsker å gjøre det samme ovenfor andre. I forbindelse med årets konferanse har vi hjulpet til med å sette opp Norge's første 100% NodeJS konferanse, <a href="http://oslo.nodeconf.com/">One Shot Oslo</a>. 100 NodeJs entusiaster vil fylle salen og nyte et program med et veldig veldig høyt faglig nivå.</p>

	<h2>Hvordan gjør vi en forskjell og hvordan skiller vi oss fra andre konferanser?</h2>
	<p>Web Rebels har grodd ut fra miljøet rundt Framsia Meetup og siden vi arrangerte <a href="http://2012.webrebels.org/">vår første konferanse på Thorsov</a> har vi lært mye. Aller mest har vi lært mye rundt utfordringene bransjen vår står ovenfor når det gjelder å inkludere alle uansett kjønn, legning, etnisitet, osv. Resultatet av denne jobbingen kan man se ved årets konferanse hvor vi har <a href="https://www.webrebels.org/speakers">et lineup</a> som gjenspeiler mangfoldet i bransjen på en bra måte.</p>
	<p>Vi har siden starten hatt som mål at alle skal kunne delta på Web Rebels. Derfor har vi beholdt en lav billettpris, hvor vi forsøker å gi tilbake til deltagerne så mye som mulig av det de betaler. Når du er deltager hos oss trenger du kun billett og et sted å bo, alt annet tar vi oss av. Så mange som mulig skal ha mulighet til å kunne delta, uansett hvor de måtte bo rundt om i verden eller hva slags type jobb de har.</p>
	<p>I alt vi gjør forsøker vi å være transparent, derfor har vi siste to år publisert <a href="http://webrebels.tumblr.com/post/111882242663/2014-transparency-report">en transparency report</a> hvor vi oppsummerer hva vi har brukt penger på. Vi jobber hele tiden med å senke barrierer for deltagelse og å gjøre hele konferansen så inkluderende som mulig og vi forsøker å la det gjennom syre alt vi gjør. Være det seg hvilken mat vi serverer til hvordan vi arrangerer de sosiale delene av konferansen. Vi har en <a href="https://webrebels.org/about#coc">Code of Conduct (CoC)</a> som alle deltagere godtar å følge når de registerer seg og alle sponsorer er nødt til å følge. Vi har en CoC fordi vi ønsker å sende et signal om hva slags type oppførsel vi forventer av alle som deltar, ikke fordi vi har hatt problemer med dårlig oppførsel. Å få fokus på mangfold og inkludering i teknologi bransjen er viktig, derfor krever vi at alle godtar vår CoC. Alle skal føle seg inkludert, trygge og velkommen når de er hos oss. </p>
	<h2>Web Rebels Scholarship - unikt i norsk sammenheng</h2>
	<p>I år har vi forsøkt oss på noe som er unikt i norsk sammenheng for å forsøke øke mangfoldet ved konferansen enda mer. Vi har i år tilbydd noe vi kaller <a href="https://webrebels.org/scholarship">Web Rebels Scholarship Programme</a>. Dette er et program som er sponset av <a href="http://bocoup.com">Bocoup</a>, <a href="http://finn.no">Finn.no</a> og <a href="http://knowit.no">KnowIT</a> hvor deltagere som ellers ikke ville kunnet deltatt får dekket reise, opphold og konferanse billett. Responsen har vært over all forventning og vi hadde desverre ikke nok penger til å kunne få alle søkere til konferansen. Likevel er vi veldig stolt over å ha startet noe vi håper kan være en trend også ved andre konferanser her i Norge. Vi kommer til å jobbe videre med å utvide dette konseptet til neste år og håper også på å nå ut til de i Norge som ikke har mulighet til å delta på konferansen av ulike årsaker. I år kommer det deltagere fra England, Guatemala og Tyskland takket være vårt Scholarship.</p>

	<p>Ønsker dere å se for dere selv er dere hjertelig velkommen til å stikke innom. Send oss en epost på kontor@webrebels.org eller DM på <a href="https://twitter.com/web_rebels">@web_rebels</a> for å avtale nærmere. </p>

	<p>Vennlig hilsen, <br>
	The Web Rebels<br>
	<a href="https://www.webrebels.org">https://www.webrebels.org</a>
	</p>
</article>

</div>
</div>